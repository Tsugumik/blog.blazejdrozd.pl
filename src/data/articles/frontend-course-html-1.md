---
title: "Kurs frontend - wprowadzenie"
description: "Wprowadzenie do kursu. Przygotwanie środowiska programistycznego."
pubDate: 2025-07-26
author: "Błażej Drozd"
---

# Wstęp
Na samym wstępie chciałbym cię serdecznie powitać.
Tak, sam fakt, że tu wszedłeś to wielkie wydarzenie, chcesz
nauczyć się czegoś nowego. I bardzo dobrze!

![Hello text](../../assets/pexels/hello.jpg)

W tym kursie dowiesz się, jak tworzyć podstawowe strony internetowe.
I nie będę ci słodził. Ten kurs absolutnie nie gwarantuje otrzymania
pracy. Gwarantuje ci jednak, że wyniesiesz z niego solidną
dawkę wiedzy. Taką, która przyda ci się chociażby do egzaminu.
Czy po prostu do tego abyś stworzył stronę internetową dla siebie
czy dla kogoś. A może jesteś ciekawy jak to wszystko działa?

Świetnie, zaczynajmy.

## Zawartość kursu podstawowego
Przejdziemy po kolei przez 4 sekcje dla początkujących

1. HTML (Struktura strony internetowej) - 9 części
2. CSS (Wygląd strony internetowej) - 10 części
3. JavaScript (Interaktywność strony internetowej) - 10 części
4. Projekt końcowy - 3 części

Łącznie 32 artykuły pełne wiedzy.

Jeśli już wiesz co robią te wszystkie 3 pierwsze rzeczy i potrafisz przygotować
stronę typu portfolio - to nie jest kurs dla ciebie.

Zapraszam do kursu zaawansowanego, który najpewniej pojawi się później.
Jak się pojawi tu będzie link. Obiecuję.

## Nie używamy AI
W tym kursie nie będziemy w żaden sposób korzystać z modeli językowych do
generowania efektów naszej pracy. Tak samo, kurs jest przygotowywany przeze mnie,
prawdziwego człowieka i musisz mi tu uwierzyć na słowo.

Proszę ciebie o to samo. Ucząc się, nie używaj AI. Jeśli czegoś nie zrozumiesz, poszukaj
za pomocą tradycyjnej wyszukwiarki. Sprawdź w dokumentacji. Zapytaj kogoś.

## Kurs dostępny po polsku
Jesteś z Polski? Świetnie! Kurs jest dostępny w formie video na moim kanale YouTube.
W zasadzie nie różni się od tego co tutaj przeczytasz. Obie formy są przygotowane
z taką samą dbałością. Tyle, że artykuły po angielsku, a filmy po polsku.